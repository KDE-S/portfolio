سامانه مدیریت دانشجویان

استک ها:
HTML
CSS
Bootstrap
javascript
typescript
angular
headless wordpress
rest api


این پروژه، شبیه سازی ساده ای از یک سامانه مدیریت دانشجویان و اساتید می باشد. این پروژه یک پروژه دو زبانه می باشد.

ثبت نام
برای استفاده از سامانه لازم است که کاربران در سامانه ثبت نام کنند. بعد از ثبت نام موفق، کاربر به صورت خودکار وارد سامانه خواهد شد. بعد از ورود موفق با سامانه دو لینک جدید برای کاربر نمایش داده خواهد شد. لینک حساب کاربری و صفحه شخصی

حساب کاربری
در این قسمت کاربر می تواند اطلاعات مختصر حساب خود، یعنی نام کاربری، نام نمایشی و پست الکترونیک خود را مشاهده کند. در صورتی که کاربر حساب کاربری خود را فعال نکرده باشد، این موضوع در این صفحه به کاربر اطلاع داده خواهد شد. برای فعال سازی حساب کاربری، کاربر می تواند  کافیست گزینه فعال سازی حساب را انتخاب نماید. با این کار یک ایمیل، به آدرس پست الکترونیک ثبت شده توسط کاربر ارسال می شود که حاوی یک کد 4 رقمی برای فعال سازی می باشد. کاربر می تواند با ورود به پست الکترونیک خود، نسبت به فعال سازی حساب کاربری خود اقدام نماید.



در این پروژه هر کاربر دارای یک صفحه شخصی خواهد بود. در این صفحه، تب های "درباره" و "فعالیت های من" برای همه نقش ها قابل مشاهده است؛ اما علاوه بر این دو تب، کاربران بسته به سطح دسترسی و نوع کاربری خود، تب های دیگری را نیز مشاهده خواهند کرد.

در این سامانه سه نقش یا سطح دسترسی تعریف شده است که در ادامه به توضیح آن خواهیم پرداخت.

کاربر با نقش ادمین یا مدیر
این سطح بالاترین دسترسی را خواهد داشت. در صورتی که کاربر با این سطح وارد سامانه شود، در منوی اصلی، لینک ورود به قسمت مدیریت سامانه را مشاهده خواهد کرد. با ورود به این قسمت کاربر می تواند لیست تمام کاربران سایت، اعم از دانشجویان و اساتید را مشاهده کند. 
با انتخاب هریک از کاربران وارد قسمت مشاهده و ویرایش اطلاعات آن کاربر خواهد شد. در این قسمت، اطلاعات در دو بخش اطلاعات حساب کاربری و اطلاعات درسی قابل مشاهده و ویرایش است.
در بخش اطلاعات حساب کاربری، مدیر سامانه می تواند اطلاعاتی مانند نام، عنوان شغلی، رشته تحصیلی و نقش کاربر را مشاهده و ویرایش کند. همچنین در صورت نیاز می تواند کاربر را به طور کامل حذف کند.
در بخش اطلاعات درسی، در صورتی که کاربر مورد نظر نقش دانشجو را داشته باشد، مدیر می تواند با اضافه کردن نیم سال تحصیلی جدید، نسبت به اضافه کردن درس برای دانشجو اقدام کند.
در صورتی که نقش کاربر استاد باشد، مدیر می تواند نسبت به اضافه کردن درس جدید برای استاد اقدام کند. درس هایی که در قسمت برای هر استاد ثبت می شود، بعدا در قسمت اضافه کردن درس و استاد برای دانشجوبان در دسترس خواهند بود. 

کاربر با نقش استاد
در صورتی که کاربر با این نقش وارد سامانه شود، در صفحه شخصی خود، علاوه بر تب های عمومی، تب جدیدی با عنوان مدیریت دانشجویان مشاهده خواهد کرد. در این تب تمامی درس هایی که توسط مدیر سامانه برای کاربر ثبت شده اند، قابل مشاهده هستند. 
با انتخاب هر درس و کلیک بر روی دکمه انتخاب درس، لیست دانشجویان ثبت شده برای آن درس و استاد، نمایش داده خواهد شد. استاد می تواند در این قسمت، نمره مورد نظر را برای دانشجو وارد کرده و کلید ثبت را فشار دهد. در این صورت نمره برای دانشجو ثبت خواهد شد و برای او در صفحه شخصی خودش قابل نمایش خواهد بود.

کاربر با نقش دانشجو
در صورتی که کاربر با این نقش وارد سامانه شود، درصفحه شخصی خود علاوه بر تب ها عمومی، تب جدیدی تحت عنوان "وضعیت تحصیلی" مشاهده خواهد کرد. در این تب تمامی ترم های تحصیلی ثبت شده به همراه درس های هر ترم قابل مشاهده خواهد بود. در صورتی که هریک از اساتید برای هر درس نمره ای ثبت کرده باشند، در این قسمت قابل مشاهده خواهد بود.

ویرایش اطلاعات صفحه شخصی
در ابتدای صفحه شخصی زیر قسمت تصویر کاور، یک علامت چرخ دنده قابل مشاهده است. با فشردن این دکمه، پنجره ای باز می شود. در این پنجره کاربر با استفاده از دکمه ویرایش پروفایل به صفحه ی ویرایش اطلاعات وارد می شود. در این قسمت، کاربر می تواند تصویر کاور، تصویر پروفایل، و اطلاعات مربوط به تب های عمومی را ویرایش کند.

با انتخاب گزینه تغییر تصویر کاور، یک کادر محاوره ای باز خواهد شد. در این قسمت کاربر می تواند از بین تصاویر موجود یکی از تصاویر را انتخاب و ذخیره نماید

با انتخاب گزینه تغییر تصویر پروفایل، یک کادر محاوره ای باز خواهد شد. در این قسمت کاربر می تواند یک تصویر دلخواه را با حجم کمتر از 1 مگابایت بارگذاری و و به عنوان تصویر پروفایل خود ذخیره نماید.




پیام رسان
در این سامانه یک پیام رسان ساده تعبیه شده است که برای ارتباط استاد با دانشجویان و بالعکس مورد استفاده قرار می گیرد.
با ورود به این قسمت، کاربر فهرست مخاطبین خود را مشاهده خواهد کرد که با انتخاب هریک از آن ها، می تواند وارد بخش پیام رسانی به مخاطب شود. لیست مخاطبین به صورت خودکار آماده می شود، بدین صورت که به محض اینکه مدیر سامانه یک استاد را برای یک دانشجو ثبت کند، نام استاد در فهرست مخاطبین دانشجو، و نام دانشجو در فهرست مخاطبین استاد مربوطه اضافه خواهد شد.
همان طور که ذکر شد این یک پیام رسان ساده است و صرفا جهت تمرین ساخته شده، لذا نحوه به روز رسانی پیام ها به صورت Real-Time نیست، بلکه پیام ها با سر فاصله های مشخص (هر 10 دقیقه) به روز رسانی خواهند شد و در صورت وجود پیام جدید یک هشدار صوتی برای کاربر پخش خواهد شد، به علاوه تعداد پیام های جدید در منوی اصلی و بالای نام پیام رسان نمایش داده خواهد شد.

در صورتی که طرفین مایل باشند که پیام رسانی سریع تری داشه باشند، در نوار بالایی پیام رسان، دکمه ای قرار گرفته که با زدن آن، به مدت 15 دقیقه، پیام ها با سر فاصله هر یک دقیقه یک بار به روزرسانی خواهند شد.


تغییر زبان
همان طور که در ابتدا ذکر شد، این سامانه به دو زبان فارسی و انگلیسی در دسترس می باشد. برای تغیر زبان، کافی است که کاربر از منوی پایین سامانه (قسمت فوتر) گزینه زبان را انتخاب کند، با این کار یک مدال باز خواهد شد که از طریق آن می توان زبان مورد نظر را انتخاب کرد.


اهداف و چالش ها:
کار با سیستم احراز هویت، ثبت نام و ورود با استفاده از JWT در وردپرس
ساخت وب سایت دو زبانه
ساخت و کار کردن با Post type ها در وردپرس
کار با REST API در ورودپرس و نوشتن توابع مربوطه
بارگذاری تصویر
ساخت پیام رسان و فرآیند ارسال و دریافت پیام ها و ذخیره پیام برای هر دو طرف در سمت بک اند (وردپرس)
کار با فرم های آرایه ای تو در تو و داینامیک

